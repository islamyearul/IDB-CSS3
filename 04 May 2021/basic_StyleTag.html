<!DOCTYPE html>
<html lang="en">
<head>
	<meta charset="UTF-8">
	<meta name="viewport" content="width=device-width, initial-scale=1.0">
	<link rel="stylesheet" href="style.css">
	<title>Document</title>
	<style>
		@import url('https://fonts.googleapis.com/css2?family=Galada&family=Girassol&display=swap');
		body{
			font-family: 'Galada', cursive;
font-family: 'Girassol', cursive;
		}
		p{
			padding: 100px;
		}
	</style>
</head>
<body>
	<p>
		স্পিডবোট দুর্ঘটনায় ২৬ জনের প্রাণহানির ২৪ ঘণ্টা পার না হতেই আজ মঙ্গলবার মুন্সিগঞ্জের শিমুলিয়া ঘাট থেকে স্পিডবোট ছাড়ছে। যাত্রীদের নামিয়ে দিচ্ছে মাদারীপুরের বাংলাবাজারের অদূরে চরের মধ্যে। গতকাল সোমবার মাদারীপুরের শিবচরের বাংলাবাজারে গতকাল সোমবার বাল্কহেডের সঙ্গে স্পিডবোটের সংঘর্ষে ওই প্রাণহানি ঘটে।      

আজ বাংলাবাজার ঘাটে নৌ নিরাপত্তার দায়িত্বে থাকা সংস্থাগুলোর কোনো নজরদারি দেখা যায়নি। সকাল থেকে দুপুর পর্যন্ত ওই ঘাটে কাউকেই পাওয়া যায়নি। এ সময়ের মধ্যে এই ঘাট থেকে কোনো স্পিডবোট ছেড়ে যায়নি। যাত্রীরা ফেরি ও ইঞ্জিনচালিত নৌকায় (ট্রলার) যাতায়াত করছেন। তবে পাঁচ ঘণ্টা সময়ে তিনটি স্পিডবোট ঘাটের অদূরে চরের মধ্যে যাত্রী নামিয়ে দিতে দেখা গেছে। খোঁজ নিয়ে জানা গেছে, ওই স্পিডবোট তিনটি শিমুলিয়া প্রান্ত থেকে ছেড়ে এসেছে।

নৌপুলিশের ফরিদপুর অঞ্চলের পুলিশ সুপার (এসপি) আব্দুল্লাহ আরেফ প্রথম আলোকে বলেন, বাংলাবাজার ঘাটে নৌপুলিশের তৎপরতা আছে। গতকালের দুর্ঘটনায় করা মামলার আসামি গ্রেপ্তার ও লাশ হস্তান্তর–পরবর্তী কার্যক্রমে নৌপুলিশের সদস্যরা ব্যস্ত আছেন। এ কারণে তাঁরা সব সময় ঘাটে থাকতে পারছেন না। এ ছাড়া বাংলাবাজার ঘাট থেকে কোনো অবৈধ নৌযান চলাচল করছে না। শিমুলিয়া ঘাট থেকে কীভাবে স্পিডবোটসহ অবৈধ নৌযান ছেড়ে আসছে, তা তিনি বলতে পারছেন না।

মুন্সিগঞ্জের শিমুলিয়া, মাদারীপুরের বাংলাবাজার ও শরীয়তপুরের মাঝির ঘাট নৌপথে লঞ্চ ও ফেরির সঙ্গে যাত্রী পরিবহন করছে স্পিডবোট ও ট্রলার। এই তিনটি ঘাটে অন্তত ৪৫০টি স্পিডবোট ও ২০০টি ট্রলার চলাচল করে। স্পিডবোটে ৩০ থেকে ৩৫ জন এবং ট্রলারে ৮০ থেকে ১০০ জন যাত্রী বহন করা হয়। স্পিডবোট ও ট্রলার চলাচলে কোনো সরকারি অনুমতি নেই। তবে সব পক্ষের সমঝোতায় চলে এসব নৌযান।

নৌ নিরাপত্তা ও অবৈধ নৌযান চলাচল নিয়ন্ত্রণে কাজ করার কথা নৌপুলিশ, বাংলাদেশ অভ্যন্তরীণ নৌপরিবহন কর্তৃপক্ষের (বিআইডব্লিউটিএ) নৌ নিরাপত্তা ও ট্রাফিক ব্যবস্থাপনা বিভাগ, কোস্টগার্ড ও জেলা প্রশাসনের। কিন্তু তিনটি সংস্থার কোনো দলই আজ বাংলাবাজার ঘাটে ছিল না।

শিবচরের চর জানাজাত নৌপুলিশ ফাঁড়ির ইনচার্জ পরিদর্শক আবদুর রাজ্জাক প্রথম আলোকে বলেন, গতকালের দুর্ঘটনায় চালক, দুজন মালিক ও ঘাট ইজারাদারকে আসামি করে মামলা হয়েছে। ওই কাজে ব্যস্ত থাকায় ঘাটে যাওয়া সম্ভব হয়নি তাদের। তা ছাড়া এই ফাঁড়িতে আটজনের জনবল রয়েছে। নদীতে দায়িত্ব পালনের জন্য কোনো নৌযান নেই। তাই তীরে হেঁটেই দায়িত্ব পালন করতে হচ্ছে।

মঙ্গলবার সকাল থেকে দুপুর প
	</p>
</body>
</html>